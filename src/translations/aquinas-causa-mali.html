<!DOCTYPE html>
<html lang="by">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>вывіх мыслення</title>
    <link rel="stylesheet" href="../styles.css" />
  </head>
  <body>
    <div class="page-container">
      <header class="header">
        <a class="header-logo link-decoration-none" href="../index.html"
          >вывіх мыслення</a
        >
        <nav class="header-menu">
          <ul class="header-menu-list">
            <li class="header-menu-item">
              <a
                class="header-menu-link link-decoration-none is-current"
                href="../index.html"
                >Галоўная</a
              >
            </li>
            <li class="header-menu-item">
              <a
                class="header-menu-link link-decoration-none"
                href="../handbook.html"
                >Падручнік</a
              >
            </li>
            <li class="header-menu-item">
              <a
                class="header-menu-link link-decoration-none"
                href="../notes.html"
                >Нататкі</a
              >
            </li>
            <li class="header-menu-item">
              <a
                class="header-menu-link link-decoration-none"
                href="../translations.html"
                >Пераклады</a
              >
            </li>
            <li class="header-menu-item">
              <a
                class="header-menu-link link-decoration-none"
                href="../about.html"
                >Пра праект</a
              >
            </li>
          </ul>
        </nav>
        <div class="header-actions">
          <a class="read-button read-button-white" href="/">Чытаць</a>
          <button class="header-burger-button" type="button">
            <span class="header-burger-button-line"></span>
            <span class="header-burger-button-line"></span>
            <span class="header-burger-button-line"></span>
          </button>
        </div>
      </header>
      <main class="container main-container">
        <header>
          <h2 class="centered-text"><b>СУММА ТЭАЛОГІІ</b></h2>
          <h3 class="centered-text">
            <b>АНЁЛЬСКАГА ДОКТАРА СВЯТОГА ТОМАСА АКВІНАТА</b>
          </h3>
          <h3 class="centered-text"><b>ЧАСТКА ПЕРШАЯ</b></h3>
          <h3 class="centered-text"><b>ПЫТАННЕ 49</b></h3>
          <h4 class="centered-text"><b>Пра прычыну зла</b></h4>
          <h4 class="centered-text">
            <b>на тры артыкулы падзеленае</b>
          </h4>
        </header>
        <p>Далей даследуецца [пытанне] пра прычыну зла.</p>
        <p>Адносна яго даследуюцца тры [пункты].</p>
        <ul class="base-list">
          <li><b>Па-першае</b>: ці можа дабро быць прычынай зла.</li>
          <li>
            <b>Па-другое</b>: ці ёсць найвышэйшае дабро, якім ёсць Бог, прычынай
            зла.
          </li>
          <li>
            <b>Па-трэцяе</b>: ці ёсць нейкае найвышэйшае зло, якое было б першай
            прычынай усяго злога.
          </li>
        </ul>
        <h4 class="centered-text"><b>АРТЫКУЛ 1</b></h4>
        <p class="centered-text">Ці можа дабро быць прычынай зла</p>
        <p>
          З першым выходзіць так. Выглядае, што дабро не можа быць прычынай зла.
        </p>
        <ol>
          <li>
            Напраўду, сказана ж (Мт. 7,18):
            <b>Добрае дрэва ня можа радзіць благіх пладоў</b>.
          </li>
          <li>
            Акрамя таго, адна супрацьлегласць не можа быць прычынаю іншай. Аднак
            зло – супрацьлегласць дабра. Значыць, дабро не можа быць прычынай
            зла.
          </li>
          <li>
            Акрамя таго, хібнае (deficiens) наступства паходзіць выключна ад
            хібнай прычыны. Але зло, калі ў яго ёсць прычына, ёсць хібным
            наступствам. Значыць, яно мае хібную прычыну. Але ўсё хібнае – зло.
            Значыць, прычына зла – не што іншае, як зло.
          </li>
          <li>
            Акрамя таго, Дыянісій кажа (“Пра Божыя імёны”, 4 раздзел –
            <em>PG 3, 723</em>), што зло не мае прычыны. Значыць, дабро не прычына
            зла.
          </li>
        </ol>
        <p>
          <b>Але супраць</b> гэтага тое, што кажа Аўгустын (“Супраць Юліяна” –
          <em>I, 9; PL 44, 670</em>):
          <em>Злу абсалютна не было адкуль ўзнікнуць, акрамя як з дабра</em>.
        </p>
        <p>
          <b>Адказваю</b>: неабходна сказаць, што ўсякае зло так або іначай мае
          прычыну. Бо зло – гэта хіба (defectus) дабра, якая прыроджана
          [чамусьці] і мусіць [у ім] мецца. Аднак тое, што чамусьці хібіць яго
          прыроднай і належнай прыдатнасці (dispositione), паходзіць выключна ад
          нейкай прычыны, якая выводзіць рэч з яе прыдатнасці: бо цяжкае не
          рухаецца ўверх, калі што-небудзь яго не штурхае, як і дзейнага (agens)
          дастаткова для дзеяння, калі няма ніякай перашкоды. Быць прычынай,
          аднак, пасуе выключна дабру: бо нішто не можа быць прычынай, калі яно
          не ёсць існым, а ўсё існае як такое – дабро. І калі мы разгледзім
          асобныя разнавіднасці (rationes) прычын, то і дзейнае, і форма, і мэта
          нясуць [у сабе] некаторую дасканаласць, якая закранае падставы дабра
          (pertinet ad rationem boni): але і матэрыя – настолькі, наколькі яна
          ёсць мажлівасцю дабра – мае добрыя падставы.
        </p>
        <p>
          А вось тое, што дабро ёсць прычынаю зла ў якасці прычыны матэрыяльнай,
          выяўляецца ўжо з папярэдняга (<em>Пыт. 48, Арт. 2</em>): бо паказана,
          што дабро ёсць падкладкаю (subiectum) зла. Фармальнай прычыны зло,
          аднак, не мае: яно хутчэй пазбаўленасць формы. Гэтакім жа чынам яно не
          мае і прычыны мэтавай: [зло] хутчэй пазбаўленасць кірунку (ordinis) да
          належнай мэты; бо не толькі мэта, але яшчэ і тое карыснае, што
          скіроўвае да мэты, мае добрыя падставы. Дзейную ж прычыну зло мае:
          аднак не само па сабе (per se), а праз выпадковасць (per accidens).
        </p>
        <p>
          Каб гэта было відавочным, трэба ведаць, што зло ў дзеянні і ў
          наступстве прычыняецца па-рознаму. У дзеянні зло прычыняецца праз хібу
          ў нейкіх пачаткаў дзеяння, або самога дзейнага, або сродкаў: як хіба ў
          руху жывой істоты можа быць выклікана або слабасцю яе рухальнай
          магуты, як у дзяцей, або негоднасцю сродку, як у кульгавых. У нейкай
          жа рэчы (аднак не ва ўласным наступстве дзейнага) зло часам
          прычыняецца магутай дзейнага, а часам – хібай яго самога або матэрыі.
          Магутай, або дасканаласцю, дзейнага [зло прычыняецца тады], калі за
          формай, да якой імкнецца дзейнае, з неабходнасцю следуе пазбаўленасць
          іншай формы; як за формай агню следуе пазбаўленасць формы паветра або
          вады. Значыць, чым дасканалейшым робіцца агонь у сваёй магуце, тым
          дасканалей ён замацоўвае сваю форму і тым дасканалей нішчыць
          супрацьлеглае: зло і разбурэнне паветра і вады паходзіць з
          дасканаласці агню. Але гэта выпадкова: бо агонь імкнецца не пазбавіць
          ваду формы, але акрэсліць уласную форму; але робячы адно, ён выпадкова
          прычыняе і другое. Але калі ёсць хіба ва ўласным наступстве агню,
          напрыклад, калі ён не можа награваць, то гэта або праз хібу дзеяння
          (што атрымліваецца праз хібу нейкага пачатку, як і сказана), або праз
          непрыдатнасць матэрыі, якая не ўспрымае дзеяння дзейнага агню. Але і
          самое гэтае хібнае быццё для дабра, якому пасуе дзейнічаць,
          выпадковае. Адсюль праўда, што зло ніяк можа мець ніякай іншай
          прычыны, акрамя выпадковай. І вось гэтакім чынам (то бо выпадкова –
          <em>Я.К.</em>) дабро ёсць прычынаю зла.
        </p>
        <p>
          <b>Наконт першага</b>, такім чынам, трэба сказаць тое, што кажа
          Аўгустын (“Супраць Юліяна” – <em>I, 9; PL 44, 672</em>):
          <em
            >дрэвам благім назваў Госпад злую волю, дрэвам добрым – добрую
            волю</em
          >. З добрай жа волі не паходзіць маральна благога ўчынку: маральна
          добры ўчынак ацэньваецца паводле самой добрай волі [з якой ён
          паходзіць]. Ды ўсё ж сам рух злой волі прычыняецца разумным
          стварэннем, якое ёсць добрым. І гэтак [дабро] ёсць прычынаю зла.
        </p>
        <p>
          <b>Наконт другога</b> трэба сказаць, што дабро прычыняе не тое зло,
          якое ёсць ягонай супрацьлегласцю, але нейкае іншае: як добрасць агню
          прычыняе зло вадзе; і чалавек, добры паводле сваёй прыроды, прычыняе
          дзеянне, злое згодна са звычаем. І гэта, як і было сказана (у адказе
          гэтага Арт. – <em>Я.К.</em>), праз выпадковасць. Зрэшты, бывае таксама,
          што адна супрацьлегласць праз выпадковасць прычыняе іншую: як знешні
          навакольны холад награвае [цела], паколькі прыцягвае ўнутранае цяпло.
        </p>
        <p>
          <b>Наконт трэцяга</b> трэба сказаць, што хібная прычына зла
          адрозніваецца ў рэчах, надзеленых воляй, і ў рэчах прыродных. Бо
          насамрэч, прыроднае дзейнае ўтварае сваё наступства ў адпаведнасці з
          тым, чым яно само ёсць, калі яму не перашкаджае нешта звонку: і гэтае
          самае [вонкавае] і ёсць нейкай ягонай хібнасцю. Таму ў наступстве не
          наследуецца ніякае зло, калі яму не перадыснавала нейкае іншае зло ў
          дзейным або ў матэрыі, як і было сказана (у адказе гэтага Арт. –
          <em>Я.К.</em>). Але ў рэчах, надзеленых воляй, хібнае дзеянне актуальна
          ўтвараецца хібнай воляй, паколькі яна актуальна не падпарадкуецца
          сваім правілам. І ўсе ж гэтая хіба яшчэ не правіна: а правіна ўзнікае
          тады, калі [воля] з такой хібаю дзейнічае.
        </p>
        <p>
          <b>Наконт чацвёртага</b> трэба сказаць, што зло не мае прычыны само па
          сабе, але толькі праз выпадковасць, як і было сказана (у адказе гэтага
          Арт. – <em>Я.К.</em>).
        </p>

        <h4 class="centered-text"><b>АРТЫКУЛ 2</b></h4>
        <p class="centered-text">
          Ці ёсць найвышэйшае дабро, якім ёсць Бог, прычынай зла
        </p>
        <p>
          З другім выходзіць так. Выглядае, што найвышэйшае дабро, якім ёсць
          Бог, ёсць прычынай зла.
        </p>
        <ol>
          <li>
            Напраўду, сказана ж (<em>Іс 45, 6-7</em>):
            <em
              >Я – Гасподзь, і няма іншага. Я ўтвараю сьвятло і ствараю цемру,
              раблю мір і чыню беды</em
            >
            (malum). І (<em>Ам 3, 6</em>):
            <em
              >Ці бывае ў горадзе бедства (malum), якое не Гасподзь наслаў
              бы?</em
            >
          </li>
          <li>
            Акрамя таго, наступства другаснай прычыны зводзіцца да першай
            прычыны. Дабро, аднак, ёсць прычынай зла, як і было сказана (<em
              >Арт. 1</em
            >). Значыцца, з таго, што Бог ёсць прычынаю любога дабра, як
            паказана вышэй (<em>Пыт. 2., Арт. 3; Пыт. 6., Арт. 1, 4</em>),
            вынікае, што і любое зло – ад Бога.
          </li>
          <li>
            Акрамя таго, як сказана ў ІІ кнізе “Фізікі”, прычына захавання
            карабля і яго пагібелі – адна і тая ж (стырнавы – <em>Я.К.</em>). Але
            Бог – прычына захавання ўсіх рэчаў. Значыць, ён жа – прычына ўсякай
            пагібелі і зла.
          </li>
        </ol>
        <p>
          <b>Але супраць</b> гэтага тое, што кажа Аўгустын у кнізе “83 пытанні”
          (<em>PL 40, 16</em>):
          <em
            >Бог не стваральнік (auctor) зла, бо Ён не прычына імкнення да
            нябыту</em
          >.
        </p>
        <p>
          <b>Адказваю</b>: трэба сказаць, што, як выяўляецца са сказанага (<em
            >Арт. 1</em
          >), зло, якое заключаецца ў хібнасці дзеяння, заўсёды прычыняецца
          хібнасцю дзейнага. У Богу, аднак, няма ніякай хібнасці, ёсць толькі
          найвышэйшая дасканаласць, як было паказана вышэй (<em>Пыт. 4, Арт. 1</em
          >). Таму зло, якое заключаецца ў хібнасці дзеяння, або якое
          прычыняецца хібнасцю дзейнага, не зводзіцца да Бога як да прычыны.
        </p>
        <p>
          Але зло, якое заключаецца ў разбурэнні некаторых рэчаў, зводзіцца да
          Бога як да прычыны. Гэта выяўляецца і ў прыродных рэчах, і ў рэчах,
          надзеленых воляй. Бо сказана (<em>Арт. 1</em>), што нейкае дзейнае –
          паколькі яно сваёй магутай утварае нейкую форму, за якой следуюць
          разбурэнне і хібнасць – сваёй магутай прычыняе гэтыя разбурэнне і
          хібнасць. Ясна, аднак, што форма, якую Бог першапачаткова імкнецца
          надаць створаным рэчам, ёсць дабром сусветнага ўладкавання (bonum
          ordinis universi). Уладкаванне сусвету, аднак, патрабуе, як было
          сказана вышэй (<em>Пыт. 22, Арт. 2; Пыт. 48, Арт. 2</em>), каб былі
          нейкія рэчы, якія маглі б схібіцца, і часам бы хібіліся. І гэтак Бог,
          прычыняючы ў рэчах дабро сусветнага ўладкавання, як вынік і як бы праз
          выпадковасць, прычыняе разбурэнні рэчаў; згодна з гэтым сказана (<em
            >1 Цар 2, 6</em
          >): <em>Гасподзь сьмерціць і ажыўляе</em>. Але сказанае ў
          <em>Мудр 1, 13</em> – <em>Бог не стварыў смерці</em> – трэба разумець як:
          не імкнуўся да смерці самой па сабе. Але ўладкаванне сусвету
          закранаецца таксама ўладкаваннем справядлівасці, якое патрабуе, каб
          грэшнікі былі пакараныя. І згодна з гэтым, Бог – стваральнік зла, якое
          ёсць пакараннем: аднак не таго зла, якое ёсць правінай, на падставах,
          указаных вышэй (<em>у адказе гэтага пытання; Пыт. 48, Арт. 6</em>).
        </p>
        <p>
          <b>Наконт першага</b>, такім чынам, трэба сказаць, што гэтыя
          аўтарытэтныя выказванні адносяцца да зла пакарання, аднак не да зла
          правіны.
        </p>
        <p>
          <b>Наконт другога</b> трэба сказаць, што наступства другаснай хібнай
          прычыны зводзіцца да першай няхібнай прычыны пастолькі, паколькі яно
          мае нешта ад існасці і дасканаласці, аднак не паколькі яно мае нешта
          ад хібнасці. Гэтак усё, што ёсць у кульгавасці ад руху, прычыняецца
          рухальнай магутай; але тое, што ёсць у кульгавасці ад перакошанасці,
          [паходзіць] не ад рухальнай магуты, але ад скрыўленасці ног. І
          падобным чынам, усё, што ёсць у благім дзеянні ад існасці і дзеяння,
          зводзіцца да Бога як да прычыны: але тое, што ёсць там ад хібнасці,
          прычынена не Богам, але [паходзіць] ад другаснай хібнай прычыны.
        </p>
        <p>
          <b>Наконт трэцяга</b> трэба сказаць, што патапленне карабля
          прыпісваецца стырнавому як прычыне, бо ён не здзяйсняе таго, што
          патрабуецца, каб захаваць карабель. Але Бог не хібіцца ў дзеянні,
          неабходным, каб нешта захаваць. Таму тут няма падабества.
        </p>

        <h4 class="centered-text"><b>АРТЫКУЛ 3</b></h4>
        <p class="centered-text">
          Ці ёсць адзінае найвышэйшае зло, якое было б прычынай усяго зла
        </p>

        <p>
          З трэцім выходзіць так. Выглядае, што ёсць нейкае адзінае найвышэйшае
          зло, якое ёсць прычынай усяго зла.
        </p>
        <ol>
          <li>
            Напраўду, у супрацьлеглых наступстваў – супрацьлеглыя прычыны. Але ў
            рэчах сустракаюцца супрацьлегласці, згодна з гэтым выказваннем (<em
              >Сір 33, 15</em
            >):
            <em
              >Насупраць зла – дабро, і насупраць смерці – жыццё; так і
              насупраць чалавека справядлівага – грэшнік</em
            >. Значыць, ёсць супрацьлеглыя пачаткі, адзін – дабро і іншы – зло.
          </li>
          <li>
            Акрамя таго, калі адна з супрацьлегласцяў існуе ў прыродзе рэчаў, то
            існуе і другая, як сказана ў ІІ кнізе “Пра неба і свет”. Але
            найвышэйшае дабро, якое ёсць прычынаю ўсякага дабра, існуе ў
            прыродзе рэчаў, як было паказана вышэй (<em
              >Пыт. 2, Арт. 3; Пыт. 6, Арт. 2, 4</em
            >). Значыць, ёсць процілеглае (oppositum) яму найвышэйшае зло,
            прычына ўсякага зла.
          </li>
          <li>
            Акрамя таго, у рэчах мы знаходзім як добрае і лепшае, гэтак і благое
            і горшае. Але пра добрае і лепшае мы кажам з гледзішча найлепшага.
            Значыць, пра благое і горшае мы кажам з гледзішча нейкага
            найвышэйшага зла. 
          </li>
          <li>
            Акрамя таго, усё, што ёсць [якімсьці] праз дачыненне (per
            participationem), зводзіцца да таго, якім яно ёсць паводле бытнасці
            (per essentiam). Але благія рэчы вакол нас ёсць благімі не паводле
            бытнасці, а праз дачыненне. Значыць, трэба шукаць нейкае найвышэйшае
            зло паводле бытнасці, якое ёсць прычынай усяго зла.
          </li>
          <li>
            Акрамя таго, усё, што існуе праз выпадковасць, зводзіцца да таго,
            што існуе само па сабе. Але дабро ёсць прычынаю зла праз
            выпадковасць. Значыць, варта дапусціць нейкае найвышэйшае зло, якое
            было б прычынаю злога само па сабе. І няможна сказаць, што зло не
            мае прычыны само па сабе, але толькі праз выпадковасць: бо тады
            вынікала б, што зло існавала б у нязначнай колькасці, а не ў
            бальшыні выпадкаў.
          </li>
          <li>
            Акрамя таго, благое наступства зводзіцца да благой прычыны: бо
            хібнае наступства [паходзіць] ад хібнай прычыны, як было сказана
            вышэй (<em>Арт. 1, 2</em>). Але гэта не працягваецца да бясконцасці.
            Значыць, варта дапусціць адзінае першае зло, якое было б прычынай
            усяго зла.
          </li>
        </ol>
        <p>
          <b>Але супраць</b> гэтага тое, што найвышэйшае дабро ёсць прычынаю
          ўсяго існага, як было паказана вышэй (<em
            >Пыт. 2, Арт. 3; Пыт. 6, Арт. 4</em
          >). Значыць, не можа быць нейкага процілеглага яму пачатку, які быў бы
          прычынай злога.
        </p>
        <p>
          <b>Адказваю</b>: трэба сказаць, што са сказанага раней выяўляецца, што
          адзінага першага пачатку злога не існуе так, як існуе адзіны першы
          пачатак добрага. Па-першае, таму, што першы пачатак добрага добры
          паводле бытнасці, як паказана вышэй (<em>Пыт. 6, Арт. 3, 4</em>). Нішто,
          аднак, не можа быць злом паводле сваёй бытнасці; бо паказана (<i
          em>Пыт. 5, Арт. 3; Пыт. 48, Арт. 3</i
        em>), што ўсякае існае, паколькі яно існае, добрае і што злое існуе
          выключна на добрым як на падкладцы.
        </p>
        <p>
          Па-другое, [адзінага першага пачатку злога няма,] таму што першы
          пачатак добрага – гэта найвышэйшае і дасканалае дабро, якое перадмае ў
          сабе ўсякую добрасць, як паказана вышэй (<em>Пыт. 6, Арт. 2</em>).
          Найвышэйшага зла, аднак, быць не можа, таму што, як было паказана (<em
            >Пыт. 48, Арт. 4</em
          >), нават калі б зло пастаянна здрабняла дабро, то ўсё роўна ніколі не
          змагло б цалкам яго вычарпаць; і гэтак, паколькі дабро заўсёды
          застаецца, не можа быць ніякага суцэльнага і дасканалага зла. Таму
          Філосаф і кажа ў IV кнізе “Этыкі”, што калі б суцэльнае зло існавала,
          яно б знішчыла само сябе: бо знішчэнне ўсякага дабра (што патрабуецца
          для суцэльнасці зла) прыбірала б і само зло, чыёй падкладкай ёсць
          дабро.
        </p>
        <p>
          Па-трэцяе, [адзінага першага пачатку злога няма], таму што сэнс
          (ratio) зла супярэчыць сэнсу першага пачатку. Бо, па-першае, усякае
          зло прычыняецца дабром, як паказана вышэй (<em>Арт. 1</em>). І таму што,
          па-другое, зло можа быць прычынай выключна праз выпадковасць, і
          гэтакім чынам не можа быць першай прычынай, бо выпадковая прычына
          пазнейшая за тую, якая ёсць прычынай сама па сабе, як было выяўлена ў
          ІІ кнізе “Фізікі”.
        </p>
        <p>
          Тыя ж, хто дапускаў два першыя пачаткі (адзін добры, а іншы злы),
          упалі ў гэтую памылку з той самай прычыны, якая запачаткоўвае і іншыя
          дзіўныя вучэнні старажытных: а менавіта яны разглядалі не
          ўніверсальную прычыну ўсяго існага, а толькі частковыя прычыны
          частковых наступстваў. Таму, калі яны сустракалі нешта, што праз
          магуту сваёй прыроды было шкодным для нейкай рэчы, то вызначалі яго
          прыроду як злую: гэта як бы сказаць, што прырода агню злая, бо ён
          спаліў дом нейкага бедака. Аднак, сведчанне пра добрасць нейкай рэчы
          мы атрымліваем не згодна з нейкім частковым ўладкаваннем, але згодна з
          [уладкаваннем] яе самой, а таксама згодна з уладкаваннем усяго
          сусвету, у якім кожная рэч займае найбольш пасоўнае ёй месца (suum
          locum ordinatissime tenet), як выяўляецца з ужо сказанага (<em
            >Пыт. 47, Арт. 2</em
          >).
        </p>
        <p>
          Такім самым чынам, сустракаючы дзве частковыя супрацьлеглыя прычыны
          двух частковых супрацьлеглых наступстваў, яны не ведалі, як звесці
          частковыя супрацьлеглыя прычыны да ўніверсальнай агульнай прычыны. І
          таму яны памеркавалі, што супрацьлегласць у прычынах захоўваецца аж да
          самых першых пачаткаў. Але паколькі ўсе супрацьлегласці злучаюцца ў
          чымсьці адзіным і агульным, для любых супрацьлегласцяў неабходна
          знаходзіць адзіную агульную прычыну, якая будзе вышэйшай за іх уласныя
          супрацьлеглыя прычыны: як вышэй за супрацьлеглыя якасці элементаў
          знаходзіцца магута нябеснага цела. І дакладна таксама – вышэй за ўсё,
          што якімсьці чынам ёсць, [неабходна] знаходзіць адзіны першы пачатак
          быцця, як было паказана вышэй (<em>Пыт. 2, Арт. 3</em>).
        </p>
        <p>
          <b>Наконт першага</b>, такім чынам, трэба сказаць, што супрацьлегласці
          злучаюцца ў адным [агульным для іх – <em>Я.К.</em>] родзе, а таксама яны
          злучаюцца ў падставах быцця. І таму, хаця яны маюць частковыя
          супрацьлеглыя прычыны, мы мусім прыйсці да [іх] адзінай першай
          агульнай прычыны.
        </p>
        <p>
          <b>Наконт другога</b> трэба сказаць, што пазбаўленасць і валоданне
          паводле прыроды адносяцца да аднаго і таго ж. Падкладкай
          пазбаўленасці, аднак, ёсць існае ў мажлівасці, як было сказана (<em
            >Пыт. 48, Арт. 3</em
          >). Таму, паколькі зло – пазбаўленасць дабра, яно супярэчыць таму
          дабру, да якога далучаецца мажлівасць: аднак не таму найвышэйшаму
          дабру, якое ёсць чыстым учынкам.
        </p>
        <p>
          <b>Наконт трэцяга</b> трэба сказаць, што ўсё ўзмацняецца адпаведна
          ўласным падставам. Аднак як форма ёсць нейкай дасканаласцю, гэтак
          пазбаўленасць ёсць нейкім адступленнем [ад дасканаласці]. Таму ўсякая
          форма, дасканаласць і дабро ўзмацняюцца з набліжэннем да мяжы
          дасканаласці: аднак пазбаўленасць і зло [ўзмацняюцца] з аддаленнем ад
          гэтай мяжы. Таму не кажуць, што благое і горшае [ўзмацняюцца] з
          набліжэннем да найвышэйшага зла, як кажуць, што добрае і лепшае
          [ўзмацняюцца] з набліжэннем да найвышэйшага дабра.
        </p>
        <p>
          <b>Наконт чацвёртага</b> трэба сказаць, што ні пра воднае існае не
          кажуць, нібыта яно благое праз дачыненне, але толькі нібыта яно благое
          праз пазбаўленасць дачынення. Таму звядзенне да чагосьці, што было б
          злом само па сабе, не мэтазгоднае.
        </p>
        <p>
          <b>Наконт пятага</b> трэба сказаць, што зло не можа мець ніякай іншай
          прычыны, апрача выпадковай, як паказана вышэй (<em>Арт. 1</em>). Таму
          немажліва, каб адбывалася звядзенне да чагосьці, што было б прычынаю
          зла само па сабе. А тое, што кажуць, нібыта зло адбываецца ў бальшыні
          выпадкаў, папросту няпраўда. Бо творныя і разбуральныя рэчы, якія
          толькі і ахопліваюцца прыродным злом, ёсць невялічкай часткай цэлага
          сусвету. І зноў-такі хібнасць прыроды ў любым выглядзе прыпадае на
          меншыню выпадкаў. Выглядае, быццам толькі ў людзей зло адбываецца ў
          бальшыні выпадкаў: бо тое, што добра для чалавека згодна з яго
          пачуццямі, гэта не тое, што добра для чалавека як чалавека, то бо
          згодна з розумам, – а бальшыня людзей следуе хутчэй за пачуццямі, чым
          за розумам.
        </p>
        <p>
          <b>Наконт шостага</b> трэба сказаць, што прычыны зла не працягваюцца ў
          бясконцасць: усякае зло зводзіцца да нейкай добрай прычыны, з якой
          следуе зло праз выпадковасць.
        </p>
        <footer>
          <h4 class="centered-text">ПРАЦОЎНЫ ГЛАСАРЫЙ</h4>
          <ul class="base-list">
            <li><b>Accidens</b> – выпадковы, выпадковасць</li>
            <li><b>Actio</b> – дзеянне</li>
            <li><b>Actus</b> – учынак</li>
            <li><b>Agens</b> – дзейны(ае)</li>
            <li><b>Bonitas</b> – добрасць</li>
            <li>
              <b>Bonum</b> – дабро (summum bonum – найвышэйшае дабро), добрае
            </li>
            <li><b>Consequens</b> – вынік</li>
            <li><b>Consequor</b> – вынікаць</li>
            <li><b>Contrarium</b> – супрацьлегласць</li>
            <li><b>Corruptio</b> – разбурэнне</li>
            <li><b>Defectus</b> – хіба, хібнасць</li>
            <li><b>Deficiens</b> – хібны</li>
            <li><b>(In)dispositio</b> – (не)прыдатнасць</li>
            <li><b>Effectus</b> – наступства</li>
            <li><b>Ens</b> – існае</li>
            <li><b>Entitas</b> – існасць</li>
            <li><b>Esse</b> (субстантыв.) – быццё</li>
            <li><b>Essentia</b> – бытнасць?</li>
            <li><b>Exterius</b> – знешні</li>
            <li><b>Extrinsecus</b> – вонкавы</li>
            <li><b>Habitus</b> – валоданне</li>
            <li><b>Malum</b> – зло, злое, благое</li>
            <li><b>Naturalis</b> – прыродны</li>
            <li><b>Ordo</b> – уладкаванне, кірунак</li>
            <li><b>Participatio</b> – дачыненне</li>
            <li><b>Particularis</b> – частковы</li>
            <li>
              <b>Per accidens</b> – праз выпадковасць, <em>дапушч</em>. –
              выпадкова
            </li>
            <li><b>Per se</b> – само па сабе</li>
            <li><b>Perfectio</b> – дасканаласць</li>
            <li><b>Privatio</b> – пазбаўленасць</li>
            <li>
              <b>Ratio</b> – падставы, сэнс, розум, не атрымліваецца аднолькава
              ў розных кантэкстах
            </li>
            <li><b>Reductio</b> – звядзенне</li>
            <li>
              <b>Subiectum</b> – падкладка, падлеглае? Суб’ект – немажліва, не
              падразумяваецца актыўнасці як асноўнай характарыстыкі, у кантэксце
              маецца на ўвазе хутчэй аб’ект, літаральна – “тое, што пакінута
              пад”, ляжыць у аснове. Тэрмін суб'ект атрымлівае актыўнасць толькі
              ў філасофіі Канта, а хутчэй нават Гегеля
            </li>
            <li><b>Universum</b> – сусвет</li>
            <li><b>Virtus</b> – магута</li>
            <li><b>Voluntarius</b> – надзелены воляй</li>
            <li><b>Finis</b> – мэта</li>
            <li><b>Forma</b> – форма</li>
          </ul>
        </footer>
      </main>
      <footer class="footer">
        <p class="copyright">&copy вывіх мыслення</p>
        <ul class="footer-menu-list">
          <li>
            <a href="mailto:jauhien.k@gmail.com"
              ><img
                class="contacts-icon"
                src="../images/email-icon.svg"
                alt="Напісаць на электронную пошту"
                width="40"
                height="40"
            /></a>
          </li>
          <li>
            <a
              href="https://www.instagram.com/luxation.of.thinking"
              target="_blank"
              ><img
                src="../images/instagram-icon.svg"
                alt="Наведаць старонку ў Instagram"
                width="40"
                height="40"
            /></a>
          </li>
          <li>
            <a
              href="https://www.patreon.com/luxation_of_thinking"
              target="_blank"
              ><img
                src="../images/patreon-icon.svg"
                alt="Падтрымаць на Patreon"
                width="35"
                height="35"
            /></a>
          </li>
        </ul>
      </footer>
    </div>
  </body>
</html>
